---
title: "7.3 Collections"
author: "Koen Yskout"
weight: 30
draft: false
---

{{% notice info "In andere programmeertalen" %}}
De concepten in andere programmeertalen die het dichtst aanleunen bij Java collections zijn
- de Standard Template Library (STL) in C++
- enkele ingebouwde types, alsook de `collections` module in Python
- de collecties in `System.Collections.Generic` in C#
{{% /notice %}}

Totnogtoe hebben we enkel gewerkt met een Java array (vaste grootte), en met `ArrayList` (kan groter of kleiner worden).
In dit hoofdstuk kijken we in meer detail naar ArrayList, en behandelen we ook verschillende andere collectie-types in Java.
De meeste van die types vind je ook (soms onder een andere naam) terug in andere programmeertalen.

Je kan je afvragen waarom we andere collectie-types nodig hebben; uiteindelijk kan je (met genoeg werk) alles toch implementeren met een ArrayList? Dat klopt, maar de collectie-types verschillen in welke operaties snel zijn, en welke meer tijd vragen. Om dat wat preciezer te maken, kijken we eerst even naar de notie van **tijdscomplexiteit**.

{{% children %}}


## Andere collectie-API's

Behalve de Java Collections API zijn er ook externe bibliotheken met collectie-implementaties die je (bijvoorbeeld via Gradle) kan gebruiken in je projecten.
De twee meest gekende voorbeelden zijn

- [Google Guava](https://github.com/google/guava), en bijhorende [documentatie](https://guava.dev/releases/snapshot-jre/api/docs/com/google/common/collect/package-summary.html)
- [Apache Commons](https://commons.apache.org/), en bijhorende [documentatie](https://commons.apache.org/proper/commons-collections/javadocs/api-4.4/index.html)
