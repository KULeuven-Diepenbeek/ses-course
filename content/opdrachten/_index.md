---
title: Opdrachten
weight: 120
author: Arne Duyver, koen Yskout
draft: false
toc: true
---

## Algemene informatie

Hier vind je de opdrachten voor de permanente evaluatie van SES+EES.
De opdrachten voor **deel 1** worden gemaakt door alle studenten (SES+EES).
De opdrachten voor **deel 2** worden enkel gemaakt door de studenten SES.

### GitHub repository linken

Om de permanente evaluatie opdrachten in te dienen voor het vak Software Engineering Skills maken we gebruik van GitHub. In de lessen zal je onder begeleiding een gratis account aanmaken op dit platform. 
Je maakt de opdrachten in een repository die je aanmaakt via GitHub Classroom. Daarvoor moet je je GitHub gebruikersnaam linken aan je naam, zodat wij weten bij welke student de repository van 'FluffyBunny' hoort :). Zie de instructies bij de eerste opdracht voor meer details.

### Naamgeving bij indienen (tags)
Om de verschillende (sub)opdrachten te identificeren wordt er gebruik gemaakt van "tags" bij het committen van je finale resultaat. (In de eerste lessen worden deze onderwerpen klassikaal uitgelegd zodat alle studenten de juiste werkwijze gebruiken).

De naamgeving: voor het committen van je resultaat van "Opdracht 1" gebruik je de tag `v1.0`. Het laatste cijfer kan je verhogen indien je een nieuwere versie van je opdracht wil indienen. Bijvoorbeeld: indien je voor opdracht 1 twee versies indient, getagged als `v1.0` en `v1.1`, dan wordt enkel met `v1.1` rekening gehouden bij de evaluatie.

### Deadlines

Er is 1 deadline voor alle opdrachten van het eerste deel (SES+EES): **vrijdag 21/03/2025 23u59**.

De deadline voor alle opdrachten van het tweede deel (enkel SES) is **vrijdag 23/05/2025 23u59**.

## Opdrachten deel 1

Deze opdrachten worden door **alle** studenten (SES+EES) gemaakt en ingediend.

### Versiebeheer

Maak eerst een GitHub account aan (indien je er nog geen hebt), en log in.
Klik vervolgens op [deze link](https://classroom.github.com/a/ucHZpfam) om je GitHub account aan je naam te linken in GitHub Classroom en een persoonlijke repository aan te maken waarlangs je je opdrachten indient.

